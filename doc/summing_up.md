შესავალი ხელოვნურ ინტელექტში მარტივად

შესავალი

ხელოვნური ინტელექტი ფართოდ გავრცელებული ფრთიანი ტერმინია. ზოგიერთი ჰუმანიტარული მეცნიერებების მოყვარული ადამიანი ხელოვნურ ინტელექტში გულისხმობს მოლაპარაკე რობოტს, დანარჩენი ადამიანებისთვის კი ხელოვნური ინტელექტი წარმოადგენს ბიოლოგიური ნეირონული ქსელების ძალიან მარტივ მათემატიკურ მოდელს, გადმოცემულს მარტივი ფორმულით, რომელიც რიცხვების შეკრების სპეციალურ წესს აღწერს და ამ ფორმულით შექმნილი ხელოვნური ნეირონული ქსელების ერთობლიობა როდესმე ალბათ გახდება მოაზროვნე რობოტის შექმნის საფუძველიც.

ისტორია

ნეირონული ქსელების მარტივი ფორმულის გამოყვანას დაახლოებით ერთი საუკუნე დასჭირდა და შეეწირა ასეულობით გულანთებული მეცნიერის საკუთარი თავის რწმენა. ფორმულის გამოყვანაში ძირითადად ჩართული იყვნენ ბიოლოგები ფილოსოფოსები და მათემატიკოსები. სავარაუდო ისტორია შემდეგნაირად შეგიძლიათ წარმოიდგინოთ: ვინმე ბიოლოგს მოუვიდა იდეა რომ აზროვნების პროცესი არის ნეირონებში ელექტრონული მუხტის გავრცელების პროცესი. ნეირონები დაკავშირებულია ერთმანეთთან. ყოველი ნეირონი დანარჩენ დაკვშირებულ ნეირონებთან ავრცელებს ელექტრონულ მუხტს იმ შემთხვევაში თუ ნეირონში სხვა ნეირონებიდან ჯამში შემოვიდა გარკვეულ სიმძლავრეზე დიდი მუხტი. რათქმაუნდა ეს არის ნეირონების მუშაობის გამარტივებული აღწერა. შემდეგ ამ ბიოლოგმა დაურეკა მათემატიკოსს და სთხოვა ფორმულის შემუშავება იდეის გასატესტად რადგანაც მუხტი შეგვიძლია რიცხვებში გამოვსახოთ და მოვახდინოთ მოდელირება ნეირონების ჯგუფის მუშაობის (აქვე შეგვიძლია ვივარაუდოთ რომ ფილოსოფოსებიც ჩაერთვნენ და რაღაც მოსაზრებები გამოთქვეს).

